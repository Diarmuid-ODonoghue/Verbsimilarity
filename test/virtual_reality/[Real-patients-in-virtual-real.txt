Training op fantoomhoofden werd tot nu als de ‘gouden standaard’ in het preklinisch onderwijs beschouwd, maar de overgang van prekliniek naar de behandeling van echte patiënten bleef een uitdaging. De introductie van de nieuwste generatie virtual reality-simulatoren stelt studenten en tandartsen in staat digitale afdrukken van hun patiënten in virtual reality-modellen om te zetten en de behandeling in virtuele realiteit te oefenen alvorens deze in het echt uit te voeren. Zo kunnen klinische beslissingen voorafgaand aan de werkelijke behandeling worden onderzocht en geoefend waardoor de veiligheid van de behandeling en het vertrouwen deze te kunnen uitvoeren wordt vergroot. Met de 3M™ True ­Definition Scanner en de Moog Simodont Dental Trainer™, hebben 3 master­studenten en 1 tandarts-algemeen practicus voorafgaand aan het prepareren van een gebitselement bij eigen patiënten eerst in een virtuele omgeving geoefend. Zij waren zeer tevreden over deze voorbereiding en het resultaat van de behandeling.

https://www.ncbi.nlm.nih.gov/pubmed/29754155