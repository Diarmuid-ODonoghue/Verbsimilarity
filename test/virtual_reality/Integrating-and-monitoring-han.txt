Un’ustione alla mano non è una condizione di frequente riscontro nella pratica clinica e, inoltre, richiede un percorso riabilitativo lungo e complesso al fine di ottenere un recupero della funzionalità persa. Questo case report illustra i miglioramenti, in termini di mobilità e funzione, raggiungibili attraverso l’uso di innovativi sistemi inerziali dedicati all’esercizio occupazionale in un contesto di Realtà Virtuale, in aggiunta a un trattamento riabilitativo tradizionale. Attraverso questi strumenti, è stato possibile ottenere e, allo stesso tempo, quantificare il recupero della presa funzionale e, in generale, dell’abilità nell’esecuzione delle più comuni attività, restituendo al paziente l’indipendenza nella sua vita quotidiana.

https://www.ncbi.nlm.nih.gov/pubmed/29916601